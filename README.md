# King-of-Plants

Проєкт розроблений для Robocode Project 2025. Розробник: Критюк Артем.

King of plants – це пристрій розроблений, для полегшення задачі поливу рослин, автоматизуючи цей процес. Полив рослин відбувається по заздалегідь налаштованому таймеру, що дозволяє точно налаштувати час поливу.

Пристрій King of plants зроблено на основі мікроконтролера Arduino Nano. Суть пристрою полягає у автоматичному поливі рослин по заздалегідь встановленому таймеру. Всі налаштування проводяться лише трьома кнопками: 
	збільшення часу;
	зменшення часу;
	переключення, який час змінювати години, хвилини чи секунди.
Для зручності налаштування, зміни часу виводяться на LCD дисплей.
Також, для більш точного розуміння середи в якій знаходяться рослини, у пристрій встановлено сенсор температури та вологості повітря.


	Налаштування
King of plants має доволі просте та інтуїтивне налаштування.
 
Для початку роботи необхідно вставити блок живлення у мережу. 
Щоб налаштувати пристрій увімкніть його та почекайте зникнення привітального напису.
Далі на дисплеї з'явиться час який стоїть за замовчуванням - це 30 секунд, почекавши 5 секунд ви почуєте клацання реле це значить, що пристрій запущено і він працює. 
Наступним кроком є налаштування таймеру. На корпусі знаходяться три кнопки: 
	перша кнопка "+" відповідає за збільшення часу, 
	друга кнопка "-" відповідає за зменшення часу, 
	третя кнопка ">" відповідає за переключення між налаштуванням годин, хвилин та секунд.
За допомогою кнопок встановіть таймер поливу рослин.
Останній крок підключити до King of plants насос. 
На цьому все, приємного користування.
